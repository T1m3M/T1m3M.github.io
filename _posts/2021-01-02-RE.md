---
title: What is Reverse Engineering? | ما هى الهندسة العكسية؟
date: 2021-01-02 00:17:00 +0200
categories: [Intro, Reverse Engineering]
tags: reverse-engineering assembly الهندسة-العكسية لغة-التجميع
image: /assets/img/posts/2021-01-02-RE/cover.jpg
---


<p class="arabic">
ملحوظة: المقال باللغتين العربية والإنجليزية لمساعدة أكبر قدر ممكن من الناس ونشر العلم 💜
</p>

NOTE: This article is in both Arabic and English to help as many people as possible and spread the knowledge! 💜

<h2 class="arabic">مقدمة</h2>
<div class="arabic">
بما إن فيه ندرة ملحوظة فى محتوى الـ Reverse Engineering عالمياً وندرة أكتر فى المحتوى العربى فحبيت أكتب مقال يوضح يعنى أيه Reverse Engineering وأزاى تقدر تبدأ فيه مع شوية مصادر ممكن تساعد اللى حابب يبدأ 💪
</div>

<hr>

<h2 class="arabic">يعنى أيه هندسة عكسية؟ 🧩</h2>
<div class="arabic">
زمان كان فيه مننا اللى بعد ما يجيب لعبة ويزهق منها أو مبهور باللى بتعمله بيحب يفككها ويفهم أيه جواها .. هو دا الـ Reverse Engineering؟ أيوا بالظبط كده أنا خلصت 😂
<br><br>
هنا مكنش الواحد بيقرأ الـ manual بتاع اللعبة مثلا أو يبعت ميل للشركة يقولهم عملتوها أزاى والنبى .. كان التفكيك disassembling (خليك فاكر المصطلح دا) هو أول خطوة وبعدين نبص ع التوصيلات واللى مش فاهمينه زى الموتور مثلا بيشتغل ازاى كنا بنشيله ونوصله ببطارية مثلا ف نعرف بعبقريتنا المعهودة أنه محتاج بطارية عشان يشتغل! وهكذا لكل جزئية وبعد ما نفهم كنا نعيد تركبيها أو نرميها لو باظت فى سبيل العلم 😂
</div>

<hr>

<h2 class="arabic">يعنى أيه هندسة عكسية (تانى 😁)؟</h2>
<div class="arabic">
طب بالنسبة للبرامج والألعاب وخلافه يعنى أيه بقى RE؟ نفس اللى قولناه من شوية بس شيل كلمة لعبة وحط Program أو Executable بصفة عاملة .. وشيل كلمة موتور أو اجزاء اللعبة وحط كلمة function وبس كده
الـ Reverse Engineer بيبقى هدفه إنه يفهم البرنامج بيعمل ايه ومنها بيكتشف الثغرات الأمنية اللى ممكن تكون موجودة فى البرنامج دا ودا ممكن يتعمل بكذا method هنتكلم عنها بعدين .. بس يعنى أيه برنامج أصلاً؟🤔
</div>

<hr>

<h2 class="arabic">ما وراء البرنامج 👻</h2>
<div class="arabic">
البرنامج زى المتصفح اللى انت ممكن تكون بتقرأ البوست من عليه دلوقتى سواء على اللاب أو موبايل أبلكيشن وبيكون مكتوب بلغة برمجة معينة زى C++ و java و python و C# وغيرهم كتير .. وبدون دخول فى تفاصيل بس الجزء دا محتاج تركيز شوية
<br><br>
البرنامج بعد ما يكتبه الـ Developer أو المبرمج عشان يشغله (بدون دخول فى تفاصيل كتير) تقدر تتخيل إنه بيترجم من لغة البرمجة لـ machine code البروسيسور يقدر يفهمه العملية دى اسمها compiling .. بس مش بيتترجم مباشرة كده لأ بيترجم الأول للغة الجميلة assembly وبعدها للـ machine code .. و العملية اللطيفة الاخيرة دى اللى من الAssembly لل machine code بنسميها assembling .. طب دا ايه علاقته بالريفرس؟ 😒
</div>

<hr>

<h2 class="arabic">فكر بالعكس 🧠</h2>
<div class="arabic">
العملية اللى فاتت دى زى بالظبط لو قولنا فى مثال اللعبة إنهم جمعوا الموتور مع اللمبات على بوردة اللعبة وبعدين قفلوها .. فكر بالعكس بقى! فوق خالص فى الأول قولت مصطلح وقولتلك خليك فاكره بس شكلك نسيته 😂 وهو مصطلح disassembling
<br><br>
كـ Reverse Engineer أنت عندك البرنامج مش معاك الsource code اللى ممكن تقرأه وتفهم ولا أى حاجة غير عقلك والتولز اللى هتشتغل بيها .. على ذكر التولز بقى فيه حاجة اسمها disassembler وواضح إنه بيعكس أخر عملية قولنا عليها وهو إنك تديله البرنامج يرجع الـ Assembly code ومن هنا بقى عندك كود تقدر تقرأه وتحلله وتشتغل عادى!
<br><br>
وبديهياً زى ما فيه disassembler فيه بردوا decompiler ودا بيعكس العملية اللى بتحول الكود اللى كاتبه المبرمج لـ machine code ومع شوية ذكاء هتعرف إن لو أديت الـ decompiler البرنامج هيطلع من الناحية التانية (مروراً بالـ assembly code) الكود اللى كاتبه المبرمج أو نقدر نقول High-level language هل دا صح؟ لأ مش صح عشان مش بيطلع الكود بالظبط لأن تم ترجمته من low-level language بس هو بيقدر يقرب جدا من شكل الكود الأصلى بحيث يبقى سهل فى التعامل وتقدر تعدل فيه لحد ما توصل للشكل المفهوم اللى يعجبك!
</div>

<hr>

<h2 class="arabic">تطبيقات الـ RE 👾</h2>
<div class="arabic">
هتستغرب لو قولتلك إن بشكل ما انت احتكيت مع الكلام دا زى مثلا لما تنزل برنامج أو لعبة ويكون مدفوع الكراك اللى حضرتك بتنزله دا ناس عملت Reverse Engineer للبرنامج وقدروا يعدوا الحماية بتاعته بحيث يبقى مجانى وميصدعكش كل شوية 😂
<br><br>
من أشهر الحاجات هى الـ RE للفيروسات أو الـ Malwares عامة ودا مجال معروف وهو الـ Malware Analysis المهارة بتاعت الـ RE دى أساسه عشان نقدر نفهم الفيروس دا بيعمل ايه وبيجمع انهى داتا وبيوديها لفين وازاى نقدر نتعرف عليه ونمسكه وكل دا
</div>

<hr>

<h2 class="arabic">الأدوات اللى محتاجها 🛠</h2>
<div class="arabic">
أتكلمنا عن أداتين هما الـ disassembler (على اللينكس تقدر تستخدم ادوات زى: radare2 وgdb وobjdump وghidra .. على الويندوز IDA freeware وwindbg وollydbg و immunity debugger) والـ decompiler فيه IDA pro مش مجانى بس ممكن تستخدم ghidra بردوا
<br>
بالنسبة للبرامج أو الالعاب اللى مكتوبة بـ .NET / C# ممكن تستخدم dnSpy وdotPeek والاتنين على الويندوز
<br>
بالنسبة للموبايل ابلكيشنز (اندرويد) JD-GUI وapktool وdex2jar وكلهم على لينكس
</div>

<hr>

<h2 class="arabic">اطبق اللى اتعلمته على ايه؟ 💎</h2>
<div class="arabic">
فيه مسابقات CTF بيبقى فيها مسائل Reverse Engineering ممكن تتدرب عليها وفيه مواقع جواها فعلا مسائل جاهزة وفكرة المسائل هنا قايمة على انك تفهم البرنامج شغال ازاى وتحاول لحد ما توصل للحل أو الـ Flag اللى بتعمله Submit على الموقع ويبقى كده حليت المسألة وتاخد points وهكذا
أمثلة على المواقع دى:
</div>
- [CyberTalents](https://cybertalents.com/)
- [crackmes.one](http://crackmes.one/)
- [crackmes.cf](http://crackmes.cf/archive/) (كنز مسائل)
- [TryHackMe](http://tryhackme.com/)
- [root-me](https://www.root-me.org/en/Challenges/Cracking/)

<hr>

<h2 class="arabic">خاتمة</h2>
<div class="arabic">
لو وصلت لهنا تستاهل تحية على صبرك ودى حاجة أساسية أنت محتاجها فى المجال وهى الصبر .. تانى حاجة أنك محتاج تدور فعلاً وجوجل يبقى صاحبك وحبيبك - يمكن دا من أسباب إن مش كتير بيكملوا فيه – وكل معلومة مهما كانت تافهة يوماً ما هتساعدك أو هتصادفك فى أى حاجة شغال عليها 💜
</div>

<hr>
